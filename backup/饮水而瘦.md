> 袁枚《小倉山房尺牘》卷一《與洪洞令陶西圃》：“寧飲水而瘦，毋食言而肥也。”

> 明・李开先〈水风卧吟楼记〉：“此予事而挂客怀，何也？不以食言而肥，不因苦吟而瘦，试以数语为记，请览而教正之，如何？”

> 清・珠泉居士《续板桥杂记・卷中・丽品》：“汤四、汤五，扬州人，姿首皆明艳，而四姬尤柔曼丰盈。余尝戏之曰：『子好食言而肥欤？』姬不解，误以言为盐，率尔对曰：『吾素不嗜盐。』闻者绝倒。”

> 六月，公至自越。季康子、孟武伯逆于五梧。郭重仆，见二子，曰：“恶言多矣，君请尽之。”公宴于五梧，武伯为祝，恶郭重，曰：“何肥也？”季孙[1]曰：“请饮[2]彘[3]也。以鲁国之密迩仇雠，臣是以不获从君，克免于大行[4]，又谓重也肥？”公曰：“是食言多矣，能无肥乎？”饮酒不乐，公与大夫始有恶。——《左传・哀公二十五年》

> 翌日，公主方与王共据金盘而食，群臣侍于左右，忽闻庭外有声甚怪，自远而近，直逼寝宫之门，而呼曰：“公主开门。”公主于是离座出，启门观之，则虾蟆在焉。大惊，急掩门，入坐原处，面色灰死。王亦骇然，不知所措，问曰：“儿于门外何所见也？岂有妖物欲为厉耶？”公主惊定，移时始答曰：“非有妖物也，不过一癞虾蟆耳。”王曰：“虾蟆何能为？而儿若是其惊耶？”于是公主告以昨日之事，曰：“儿于林中，方坐池畔，掷金丸为嬉，不意误落水中，惶急而泣，此虾蟆谓能衔之出水。他无所求，但以闺中伴侣为请。夫岂有介族中物而能与人类为伴侣者？儿固漫应之。儿既得金丸，即毁约返，固不虞其竟能为厉也，安得不惧耶？”言已，复闻叩门声，且呼曰：“公主昨既许我，今岂忘之？宁饮水而瘦，毋食言而肥也。”——吴趼人《虾蟆太子》

